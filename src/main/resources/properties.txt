spring.datasource.url – Definuje, k jakému
	databázovému stroji se připojujeme (v našem případě MariaDB). Dále
	definuje, kde se tento databázový stroj nachází (v našem případě na
	našem lokálním počítači – tedy localhost). Následuje
	název databáze, ke které se připojujeme (v našem případě
	blog). Částí za otazníkem říkáme, že se databáze má
	automaticky vytvořit, pokud nebude existovat (toto nastavení je specifické
	pouze pro MySQL a MariaDB).

spring.datasource.username – Definuje
	uživatelské jméno, výchozí uživatel je root.

spring.datasource.password – Definuje
	uživatelské heslo. Výchozí nastavení MariaDB v XAMPPu je prázdné
	heslo.

spring.datasource.driver-class-name –
	Definuje, jaký ovladač (JDBC implementaci) chceme používat. Hodnota tohoto
	klíče odkazuje na existující Java třídu, kterou jsme stáhli pomocí
	Mavenu.

spring.jpa.hibernate.ddl-auto – Definuje, co
	se má stát se schématem naší databáze po spuštění aplikace. V našem
	případě, říkáme, že po každém spuštění aplikace chceme aktualizovat
	schéma databáze podle entit, které v projektu máme (momentálně žádné
	nemáme).

Doporučená (volitelná) nastavení

spring.jpa.show-sql – Tímto říkáme, že
	chceme vypisovat SQL příkazy, které JPA vygeneruje a spustí za nás.
	Doporučuji si toto nastavení ponechat. Lépe se pak aplikace ladí a celý
	koncept ORM a JPA bude působit méně abstraktně.

spring.jpa.properties.hibernate.format_sql –
	Tímto říkáme, že vypsaný SQL kód chceme zformátovat a odsadit, aby byl
	lépe čitelný.

